---
name: Claude Dendauw
cover: "./claude-dendauw.png"
education:
- "1987: KASK Gent: Graveerkunsten, laureaat en prijs Mathilde Horlait-Dapsens."
- "2013: KASK Gent: Master of Arts in de Vrije Beeldende Kunsten."
techniques:
- Tekeningen
- Beelden
---
Als oud student van het KASK, en als beeldend kunstenaar blijf ik steeds werken om mijn artistieke loopbaan verder uit te bouwen.
 
Vanaf het afstuderen aan het KASK tot op heden werk ik als beeldend kunstenaar aan een continu groeiend oeuvre. Dit werk houdt een creatief proces in, dat tot stand komt door het verwerken van diverse disciplines en media. Hierbij kan ik verwijzen naar het gebruik van diverse materialen gaande van tekeningen, objecten, beelden, zelfgeschreven teksten...
 
Mijn werk is een continu zoeken, onderzoeken en creëren van nieuwe beelden passend binnen mijn eigen ontwikkelde beeldtaal.
 
Dit evolueerde geleidelijk aan naar meer ruimtelijke verwezenlijkingen. De mens in al zijn facetten komt vrij regelmatig terug in mijn werk.  Mijn objecten en installaties confronteren de mens met zijn eigen wezen, zijn eigen zijn.
 
Het schrijven van tekst bij diverse publicaties en de verwerking ervan in mijn werk zie ik als één van de mogelijkheden tot communiceren met de toeschouwer.
 
Door het verwezenlijken vaneen tentoonstellingsparcours in binnen- en buitenland, heb ik contacten met diverse organisaties en kunstenaars gelegd.
 
Ik heb meerdere jaren ervaring als leerkracht kunstvakken binnen het Kunst Secundair Onderwijs. Daarnaast word ik regelmatig aangesproken om workshops te geven, zowel aan jongeren als aan volwassenen. ( Mu-Zee- Um Oostende, Smak Gent)

Regelmatig kan ik mijn eigen werk toelichten via lezingen in mijn atelier of op locatie.

-Claude Dendauw