---
name: Frans De Neyer
cover: "./frans-de-neyer.png"
---
Frans exposeerde reeds 17 maal met z'n schilderijen, hoofdzakelijk in Brussel. Hij is beïnvloed door de kunstenaars: Arié Mandelbaum, Robert Dufour (portrettist van koningin Elisabeth), Herman Erkelbout (de broer van z'n moeder) en Dries Van den Broeck (de man van de zus van z'n moeder). Hij is ook begeesterd door Renaat De Rudder, een Vlaams frontsoldaat gesneuveld in 1917 die veel schreef over de dood, opoffering en God en hij zette het ook om in daden.

Enkele van Frans' citaten:
"Ik schilder wat ik meegemaakt heb, mijn werk ontstaat door gevoelens die ik niet kan uiten."
"Er zit een geest in mij, er zit iemand in mijn lijf. Ik geloof in praten met de doden."
"De kleine streepjes die je ziet bij veel schilderijen, ze zijn het tikken van de klok, bij elke tik word je ouder, tot je sterft."
"Ik kijk niet naar TV, schilderen met muziek is meditatie en gebed voor mij."
"Ik ben nu al 20 jaar heel gelukkig."