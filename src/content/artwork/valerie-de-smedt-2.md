---
name: Valerie De Smedt
cover: "./valerie-de-smedt-2.jpg"
technique: Acryl op paneel
order: 1
---
Valerie De Smedt (°1999) uit Roosdaal behaalde in 2021 magna cum laude haar masterdiploma Schilderkunst aan LUCA School of Arts te Gent.

Aansluitend hierop volgde Valerie de intensieve en wereldbefaamde opleiding “Decoratie en Trompe l’oeil” aan het Institut Supérieur de Peinture Van Der Kelen-Logelain te Sint-Gillis. 

Tijdens deze opleiding kwamen volgende disciplines aan bod : traditionele schildertechnieken, marmer- en houtimitatie, vergulding, patina’s, belettering, perspectief en tekenkunst. De gediplomeerde leerlingen zijn gegeerd in de sector van monumentenzorg, zowel wat restauratie betreft als restitutie van decors in kastelen, kerken, particuliere herenhuizen en geklasseerde monumenten.

Valerie behaalde bij de eindjury van haar diploma de zilveren medaille. 

In haar schilderijen werkt Valerie voornamelijk met olieverf maar ook met acryl en inkt op doek en paneel. Met haar figuratieve en verhalende stijl weet ze een ‘unheimliche’ sfeer te creëren en probeert ze op haar eigen karakteristieke manier uiting te geven aan haar voorliefde voor liminale ruimte-esthetiek.